Als docent in het MBO moet ik zorgen voor een prettige werksfeer in de groep waaraan ik les geef. In een prettige werksfeer kunnen leerlingen en ook de docent beter presteren. Een docent die interpersoonlijk competent is geeft op een goede manier leiding. De docent zorgt voor een vriendelijke werkzame sfeer en is toegankelijk voor leerlingen. Leerlingen moeten open kunnen communiceren met de docent en medeleerlingen.

De docent zorgt ervoor dat leerlingen zelfstandig zijn en zoekt in zijn contact met leerlingen een goede balans tussen:

- Leiden en begeleiden.
- Sturen en volgen.
- Confronteren en verzoenen.
- Corrigeren en stimuleren.

Per situatie kan de aanpak van de docent verschillen. Van belang is dat de leerling op een zelfstandige en prettige manier bezig kan met zijn werk.