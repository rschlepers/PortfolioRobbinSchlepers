Sterkte: wat breng ik al mee voor deze competentie?

Als ik kijk naar de 4 bovenstaande punten denk ik dat mijn sterkste punt confronteren en verzoenen is. Ik zeg vaak tegen leerlingen waar het op staat en kan hier vervolgens een positieve draai aan geven zodat de leerling bijvoorbeeld zaken op een andere manier aanpakt. 

Volgen en sturen staat qua sterkte op de tweede plek. Ik hou goed in de gaten hoe leerlingen zich ontwikkelen en stuur ze daarin als dat nodig is. Ik ben hier vooral goed in als ik individueel in gesprek kan gaan met een leerling.

Zwakte: wat wil ik gaan ontwikkelen voor deze competentie?

Voor het komende jaar neem ik twee aandachtspunten mee. Ten eerste wil ik graag beter weten wat leerlingen bezighoudt en waarmee ze buiten lessen bezig zijn. Het is nu moeilijk om daar een overzicht van te krijgen omdat ik maar een dag in de week stageloop en er in de dagen daartussen vaak veel gebeurd. 

Daarnaast neem ik de vraag "Hoe en wanneer corrigeer ik een leerling bij negatief gedrag?" ook mee naar mijn volgende stage. Situaties die ik nu nog niet zie wil ik graag gaan herkennen en corrigeren. Het zal helpen als ik nog meer routine ga krijgen in het lesgeven.

Mijn persoonlijk leerdoel

- Meer betrokkenheid bij onderwijs, wat doet de leerling naast mijn lessen?
- Hoe en wanneer corrigeer ik een leerling bij negatief gedrag?

Hoe wil ik dat leren aan gaan pakken? 

- Aanwezigheid bij teamvergaderingen om een beter beeld te krijgen van de opleiding.
- Waar nodig contact met mentoren en andere docenten om op de hoogte te blijven van wat er speelt in klassen.
- Meer ervaring opdoen in zelfstandig lesgeven.
- Voor de start van het schooljaar nadenken over welke regels ik ga handhaven en dit communiceren naar de leerlingen.
- Grenzen aangeven in de les en deze handhaven.

Wat wordt mijn bewijs?

- Korte verslagen bevindingen vergaderingen.
- Beschrijving en voorbeelden contact met andere docent over klassen.
- Video's van lessituaties.
- Video's waarin ik regels handhaaf.