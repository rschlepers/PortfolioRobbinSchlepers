Voordat ik koos voor de mbo-opleiding ICT heb ik er lang over nagedacht om de opleiding onderwijsassistent te gaan doen. Het basisonderwijs en dan met name de hogere groepen leek mij geweldig om te doen. Ik ben uiteindelijk toch geen onderwijsassistent gaan doen omdat je veel voor een groep moest staan en ik dat op dat moment totaal niet prettig vond. Tijdens mijn opleiding ICT heb ik mijn stages vaak op scholen gedaan. Steeds bleef het onderwijs mij interesseren. Vooral het contact met de studenten vond ik leuk. In een ICT-bedrijf zit je de hele dag achter een beeldscherm was mijn idee en ik zocht toch meer de combinatie van ICT en mensen. Doordat ik ICT ook leuk vond viel het basisonderwijs al snel af.

Ik ben een volledig jaar gaan stagelopen op het voortgezet onderwijs. Daar kwam ik erachter dat ik het lesgeven erg leuk vond en dat ik hier eigenlijk wel mijn beroep van wilde maken. Alleen het voortgezet onderwijs was niks voor mij. Studenten hebben nog geen keuze gemaakt en weten meestal nog niet goed welke richting ze op willen. Sommige studenten vonden ICT erg leuk en anderen waren niet te motiveren. Die strijd wil ik elke dag niet aan. Het volgende jaar heb ik stagegelopen op een mbo-school. Dit is het niveau waar ik mij het prettigst voel. Op het mbo heb je als docent veel vrijheid om te bepalen hoe je de les gaat invullen. Er is geen baas die je de hele dag controleert. Daarnaast heb je te maken met een student die de keuze heeft gemaakt voor ICT en daar meestal oprecht geïnteresseerd in is. Dit maakt het lesgeven een stuk makkelijker.

Het leukste om te doen vind ik studenten individueel begeleiden. Als docent kan ik een student motiveren en verder helpen om zijn doel te bereiken. Ik ga vaak met studenten in gesprek waar het wat minder mee gaat qua cijfers of gedrag. Als mede door mij de student een gesteld doel haalt geeft mij dit een goed gevoel.

Ik wil studenten op een prettige manier lesstof bijbrengen en zorgen dat ze het maximale uit zichzelf halen zonder dat het een last wordt voor de student.
