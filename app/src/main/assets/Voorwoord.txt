Dit is het portfolio van mijn vierde studiejaar in het kader van de Technische Lerarenopleiding in de richting ICT. 

Ik zal mezelf eerst kort voorstellen:
Mijn naam is Robbin Schlepers. Ik heb voor deze opleiding mijn MBO opleiding ICT in 2013 afgerond op niveau 4. Daarna heb ik in het eerste jaar (2014) mijn propedeuse behaald op het HBO.

De combinatie van het onderwijs met mijn passie voor het beroep van ICT, blijkt voor mij een geweldige combinatie te zijn. Vooral het sociale aspect van de technische lerarenopleiding ICT spreekt mij aan, dit miste ik bij mijn vorige opleiding. Om vaardigheden en kennis op te doen op pedagogisch en didactisch gebied, ben ik de technische lerarenopleiding ICT gaan volgen. In dit portfolio wordt mijn ontwikkeling van het derde en vierde leerjaar zichtbaar.

Het portfolio bestaat uit een aantal onderdelen (zie inhoudsopgave). Het eerste deel is het persoonlijk deel, dit onderdeel bestaat o.a. uit een C.V., een  persoonlijke profielpagina en een cijferlijst. 

Het tweede deel bestaat uit het opleidingsdeel. Hierin wordt de professionele ontwikkeling beschreven. Daar benoem ik aan welke competenties ik heb gewerkt en wat mijn leerwinst is. Ik zal daarbij verwijzen naar verschillende bewijzen.  

Ik kijk terug op een hele leerzame opleidingsperiode. Ik hoop dat dit portfolio een goed beeld geeft van mijn leerproces. Tenslotte wil ik mijn werkbegeleider Iede Hoexum en mijn docenten van de opleiding Ferry Boschman, Jacques Heijnders en Rene Boerdam hartelijk bedanken voor de begeleiding en de ondersteuning tijdens de afgelopen leerjaren.

Robbin Schlepers