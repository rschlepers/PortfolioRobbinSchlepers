Mijn ambitie op de korte termijn is een diploma halen en 40 uur per week in het onderwijs gaan werken. Ik denk dat als ik nog meer les ga geven ik mijn eigen stijl beter kan ontwikkelen. Ik merk dat tijdens de stage de begeleider een grote invloed heeft op de manier waarop ik lesgeef. Je komt als stagiair in een situatie terecht waar als veel dingen vastgelegd en vanzelfsprekend zijn. Ik zou dit zelf eens willen opbouwen. Nu ik in het laatste leerjaar veel zelfstandig lesgeef merk ik dat ik meer zelfvertrouwen, rust en routine opbouw, dit komt ten goede aan de kwaliteit van mijn lessen. 

Daarnaast wil ik mij ontwikkelen als docent. Ik ben als docent wat meer “body” en pit nodig. Doordat ik relatief nog weinig les heb gegeven ben ik nog erg bezig met het leren kennen van het beroep docent in een onderwijsorganisatie, daarnaast ben ik ook nog maar 24 jaar. Doordat ik steeds meer lessen geef ontwikkel ik steeds meer “body”. De manier van lesgeven wordt steeds meer routine en daardoor heb ik meer aandacht voor de student en de organisatie en ben ik minder met mijzelf bezig. Veel lesgeven is dus van belang.

Ik weet nu beter welke vakken ik wel of niet zou willen geven. Mijn voorkeur gaat naar de programmeervakken, software en Office. Wat ik niet zou willen geven is het vak Cisco, ik weet dat ik dit vak niet leuk vind en dat ik daarom ook minder van dit onderwerp weet.

Ik ben van mezelf er rustig en relax, dit wil ik vasthouden. Mezelf blijven, ook in het onderwijs is belangrijk om plezier te halen uit je werk. Ik merk vaak dat studenten mijn rustige manier van lesgeven en stof uitleggen prettig vinden. Daarnaast wil ik plezier houden in het werken met studenten en collega's, een prettige werkplek vind ik erg van belang. Dit moet een veilige werkplek zijn waar ik mij als docent en als collega verder kan ontwikkelen.